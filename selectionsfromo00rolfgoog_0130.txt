114 r. virumn maronis

Necdum etiam caussae irarum saevique dolores
Exciderant animo: manet alta mente repostum
Judicium Paridis spretaeque injuria formae,

Et genua invisum, et rapti Ganymedis honorcs;
His accensa super jactatos aequore toto ·
Troas reliquias Danaum atque immitis Achilli,
Arcebat longe Latio, multosque per annos
Errabant, acti fatis, maria omnia circum.
Tantae molis erat Romanam condere gentem.

· Vix e conspectu Siculae telluris in altum
Vela dabant laeti, et spumas salis aere ruebant,
Quum Juno‚ aeternum servans sub pectore vulnus,
Haec secum: Mene incepto desistere victam,
Nec posse Italia Teucrorum avertere regern?
Quippe vetor satis. Pallasne exurere classem

· . Argivum atque ipsos potuit submergere ponto,

Unius ob noxam et furias Ajaeis Oilei?
Ipsa, Jovis rapidum jaculata e nubibus ignem,
Disjecitque rates evertitque aequora ventis,
Illum exspirantem transfixo pectore flammas ,
Turbine corripuit scopuloque infixit aeuto; '
Ast ego, quae divum incedo regina, Jovisque
Et soror et conjux, unacum gente tot annos Ι
Bella gero. Et quisquam numen Junonis adorat
Praeterea, aut supplex aris imponit honorem?
‚Talia flammato secum dea corde volutans
Nimborum in patriam, loca seta furentibus austris,
Aeoliam venit. Hic vasto rex Aeolus antro
Luctantes ventos tempestatesque sonoras
Imperio premit ac vinclis et carcere frenat
Illi indignantes magno cum murmure montis
Circum claustra fremunt; celsa sedet Aeolus arce
Sceptra tenens, mollitque animos et temperat irasj
Ni saciat, maria ac terras coelumque profundum
Quippe' ferant rapidi secum verrantque per auras.
Sed pater omnipotens speluncis abdidit atris, ,

 


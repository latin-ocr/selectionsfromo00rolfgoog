234 I'. vlncrm mnnoms

Siste gradum, teque adspectu ne subtrahe nostro. ⁴⁶⁵
Quem fugis? extremum sato, quod te alloquor, hoc est
Talibus Aeneas ardentem et torva tuentem
Lenibat dictis animum, lacrimasque ciebat
Illa solo fixos oculos aversa tenebat,
Nec magis incepto vultum sermone movetur, ⁴70
Quam si dura silex aut stet Marpesia cautes.
Tandem corripuit sese, atque inimica refugit
Iu nemus umbriferum, conjux ubi pristinus illi
Respondet curis aequatque Sychaeus amorem
Nec minus Aeneas, casu concussus iniquo‚· ⁴7⁵
Prosequitur lacrimans longe, et miseratur euntem.

Inde datum molitur iter. Jamque arva tenebant
Ultima, quae bello clari secreta frequentant ’
Hic illi occurrit Tydeus hic inclutus armis
Parthenopaeus et Adrasti pallentis imag03
Hic multum fleti ad superos belloque caduci·
Dardanidae, quos ille omnes longo ordine cernens
Ingemuit, Glaucumque Medontaque Thersilochumque,
Tres Antenoridas, Cererique sacrum Polypboeten,
Idaeumque, etiam currus, etiam arma tenentem.
Circumstant animae dextra laevaque frequentes.
Nec vidisse semel satis est, juvat usque morari,
Et conferre gradum, et veniendi discere caussas
At Danaum proceres Agamemnoniaeque phalanges
Ut videre virum fulgentiaque arma per umbras, «φ
Ingenti trepidare metu3 pars vertere terga,
Ceu quondam petiere rates; pars tollere vocem
Exiguam : inceptus clamor frustratur hiantes.

Atque hic Priamiden laniatum corpore toto
Deiphobum videt et lacerum crudeliter ora, aas
ora manusque ambas, populataque tempora raptis
Auribus, et truncas inhonesto vulnere nares.
Vix adeo agnovit pavitantem et dira tegentem
Supplicia, et notis compellat vocibus ultro:

Deiphobe armipotens, genus alto a sanguine Teucri, roo ⁴

 


erumnosus. Vl. , ¹

Egregium formajuvenem et fulgentibus armis, ¹· .,
Sed frons laeta parum, et dejecto lumina vultu:

Quis, pater, ille, virum qui sic comitatur euntem?

Filius, anne aliquis magna de stirpe nepotum? Ι ,
Quis strepitus, ¹,circa comitum l quantum instar in ipso! ως,
Sed nox atra caput tristi circumvolat umbra

Tum pater Anchises, lacrimis ingressus obortis:

Ο nate, ingentem luctum ne quaere tuorum ;

Ostendent terris hunc tantum fata, neque ultra

Esse sinent Nimium vobis Romana propago

Visa potens, Superi, propria haec si dona fuissent
Quantos ille virum magnam Mavortis ad urbem

Campus aget gemitus! vel quae, Tiberine, videbis
Funera, quum tumulum praeterlabere recentem!

Nec puer Iliaca quisquam de gente Latinos

In tantum spetollet avos, nec Romula quondam

Ullo se tantum tellus jactabit alumno.

. Heu pietas, heu prisca fides, invictaque bello

Dextera! Non illi se quisquam impune tulisset ’
Obvius armato, seu quum pedes iret in hostem,

Seu spumantis equi foderet calcaribus armos.

Heu, miserande puer! si qua fata aspera rumpas,

Tu Marcellus eris. Manibus date lilia plenis,

Purpureos spargam floreS, animamque nepotis

His saltem accumulem donis, et fungar inani

' Munere. -Sic tota passim regione vagantur

A'e'ris in campis latis, atque omnia lustrant

Quae postquam Anchises natum per singula duxit,

incenditque animum famae venientis amore,

Exin bella viro memorat quae deinde gerenda,

Laurentesque docet populos urbemque Latini,

Et quo quemque modo fugiatque feratque laborem.
Sunt geminae Somni portae, quarum altera fertur

Cornea, qua veris facilis datur exitus Umbris 3

Altera candenti perfecta nitens elephanto,

Sed falsa ad coelum mittunt insomnia Manes

 


154 P. VIRGILII Muttonis

Vestrum hoc augurium vestroque in numine Troja est
. Cedo equidem, nec, nate, tibi comes ire recuso.
Dixerat ille; et jam per moenia clarior ignis ros
Auditur, propiusque aestus incendia volvunt. ο
Ergo age, care pater, cervici imponere nostrae 3
Ipse subibo humeris, nec me labor iste gravabit ;
Quo res cumque cadent, uuum et commune periclum,
Una salus ambobus erit. Mihi parvus Iulus ,ιο
Sit comeS, et longe servet vestigia conjux.
Vos, famuli, quae dicam, animis advertite vestris.
Est urbe egressis tumulus templumque vetustum
Desertae Cereris, juxtaque antiqua cupressus
Religione patrum multos servata per annos.
Hanc ex diverso sedem veniemus in unam.
· Tu, genitor, cape sacra manu patriosque Penates3
Me, bello e tanto digressum et caede recenti,
Attrectare nefas, donec me flumine vivo
Abluero.
Haec fatus, latos humeros subjectaque eolla
Veste super fulvique insternor pelle leonis,
Succedoque oneri 3 dextrae se parvus Iulus
Implicuit sequiturque patrem non passibus aequis ;
Pone subit conjure Ferimur peropaca locorum3
Et me, quem dudum non ulla injecta movebant
Tela neque adverso glomerati ex agmine Graii,
· Nunc omnes terrent aurae, sonus excitat omnis .
Suspensum et pariter comitique onerique timentem.
Jamque propinquabam portis, omnemque videbar
Evasisse viam, subito cum creber ad aures
Visus adesse pedum sonitus, genitorque per umbram
Prospiciens‚ Nate, exclamat, fuge, nate; propinquant
Ardentes clipeos atque aera micantia cerno
Hic mihi nescio quod trepido male numen amicum
Confusam eripuit mentem. Namque avia cursu
Dum sequor et nota excedo regione viarum,
Heu! misero conjux fatone erepta Creusa

 


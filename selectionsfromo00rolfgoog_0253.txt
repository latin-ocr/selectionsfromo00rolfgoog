mutuos mn. Vl.

Tum demum horrisono stridentes cardine sacrae
Panduntur portae. Cernis, custodia qualis
Vestibulo sedeat? facies quae limina servet?
Quinquaginta atris immanis hiatibus Hydra
Saevior intus habet sedem. Tum Tartarus ipse
Bis patet in praeceps tantum tenditque sub umbras,
Quantus ad aetherium coeli suspectus Olympum.
Hic genus antiquum Terrae, Titania pubes,
Fulmine dejecti fundo volvuntur in imo.

Hic et Aloidas geminos immania vidi.

Corpora, qui manibus magnum rescindere coelum
Aggressi, superisque Juvem detrudere regnis.
Vidi et crudeles dantem Salmonea poenas,

Dum flammas Jovis et sonitus imitatur Olympi.
Quatuor hic invectus equis et lampada quassans
Per Graium populos mediaeque per Elidis urbem
Ibat ovans, divumque sibi poscebat honorem,
Demens! qui nimbos et non imitabile fulmen
Aere et cornipedum pulsu simularet equorum.

At pater omnipotens densa inter nubila telum
Contorsit‚ non ille laces nec fumea taedis
Lumina, praecipitemque immani turbine adegit
Necnon et Tityon, Terrae omniparentis alumnum,
Cernere erat, per tota novem cui jugera corpus
Porrigitur‚ rostroque immanis vultur obunco
Inmortale jecur tondens secundaque poenis
Viscera rimaturque epulis habitatque sub alto
Pectore, nec fibris requies datur ulla renatis
Quid memorem Lapithas, Ixiona Pirithoumque?
Quos super atra silex jam jam lapsura cadentique
Imminet adsimilis 3 lucent genialibus altis

Aurea fulcra toris, epulaeque ante ora paratae
Regifico luxu ; Furiarum maxima juxta

Accubat, et manibus prohibet contingere mensas,
Exsurgitque sacem attollens, atque intonat ore.
Hic quibus invisi fratres, dum vita manebat,

 


226 Ρ. vinoun uanours

Haud mora, festinant flentes, aramque sepulchri
Congerere arboribus coeloque educere certant
Itur in antiquam silvam, stabula alta serarum,
Procumbunt piceae, sonat icta securibus ilex,
Fraxineaeque trabes cuneis et fissile robur
Scinditur, advolvunt ingentes montibus omos.
Nec non Aeneas opera inter talia primus

- Hortatur socios paribusque accingitur armis.

Atque haec ipse suo tristi cum corde volutat,

Adspectans silvam immensam, et sic voce precatur:

Si nunc se nobis ille aureus arbore ramus

Ostendat nemore in tanto! quando omnia vere ⁴

Heu nimium de te vates, Misene, locuta est

Vix ea fatus erat, geminae quum forte columbae

Ipsa sub ora viri coelo venere volantes,

Et viridi sedere solo. Tum maximus heros

Matemas agnoscit aves, laetusque precatur:

Este duces, ο, si qua via est, cursumque per auras

Dirigite in lucoS, ubi pinguem dives opacat

Ramus humum. Tuque, o, dubiis ne defice rebus,

Diva parens. Sic effatus vestigia pressit,

Observans, quae signa ferant, quo tendere pergant.

Pascentes illae tantum prodire volando,

Quantum acie possent oculi servare sequentum

· Inde ubi venere ad fauces graveolentis Averni,

Tollunt se celeres, liquidumque per aera lapsae

Sedibus optatis geminae super arbore sidunt,

Discolor unde auri per ramos aura refulsit.

Quale solet silvis brumali frigore viscum

Fronde virere nova, quod non sua seminat arbos,

Et croceo fetu teretes circumdare truncos:

Talis erat species auri frondentis opaca

llice, sic leni crepitabat bractea vento.

Corripit Aeneas extemplo avidusque refringit

Cunctantem, et vatis portat sub tecta Sibyllae
Nec minus interea Misenum in litore Teucri

 


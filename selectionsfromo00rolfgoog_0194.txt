1²⁸ a. vinoun unnours

Nec dulces natos, Veneris nec praemia noris?
Id cinerem aut Manes credis curare sepultos?
Esto, aegram nulli quondam flexere mariti, - a
Non Libyae, uon ante Tyr03 despectus Iarbas
Ductoresque alii, quos Africa terra triumphis
Dives alit: placitone etiam pugnabis amori?
Nec venit in mentem, quorum consederis arvis?
Hinc Gaetulae urbes, genus insuperabile bello, φ
Et Numidae infreni cingunt et inhospita Syrtis3
Hinc deserta siti regio, lateque furentes
Barcaei. Quid bella Tyro surgentia dicam,
Germanique minas? '
Dis equidem auspicibus reor et Junone secunda u
Hunc cursum Iliacas vento tenuisse carinas.
Quam tu urbem, soror, hanc cernes, quae surgere regna
Conjugio tali! Teucrum comitantibus armis ’
Punica se quantis attollet gloria rebus!
Tu modo posce deos veniam, sacrisque litatis . ,ο
Indulge hospitio, caussasque innecte morandi,
Dum pelago desaevit hiems et aquosus Orion,
Quassataeque rates, dum non tractabile coelum.

His dictis incensum animum inflammavit amore,

Spemque dedit dubiae menti, solvitque pudorem. ss
Principio delubra adeunt, pacemque per aras
Exquinmt3 mactant lectas de more bidentes
Legiferae Cereri Phoeboque patrique Lyaeo,
Junoni ante omnes, cui vincla jugalia curae.
Ipsa, tenens dextra pateram, pulcherrima Dido a

Candentis vaccae media inter cornua fundit,

Aut ante ora deum pingues spatiatur ad aras,
Instauratque diem donis, pecudumque reclusis

Pectoribus inhians spirantia consulit exta

Heu vatum ignarae mentes! Quid vota furentem, σς
Quid delubra juvant? Est molles flamma medullas
Interea, et tacitum vivit sub pectore vulnus.

Uritur infelix Dido totaque vagatur

 


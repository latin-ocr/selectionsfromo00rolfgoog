2⁵⁴ r. vraouu ussurus

Levibus huic hamis consertam'anroque trilicem
Loricam‚' quam Demoleo detraxerat ipse aso
Victor apud rapidum Simointa sub Ilio alto,
Donat habere viro, decus et tutamen in armis.
Vix illam famuli Phegeus Sagarisque serebant
Multiplicem‚ connixi humeris; indutus at olim
Demoleos cursu palantes Troas agebat
Tertia dona facit geminos ex aere lebetas,
Cymbiaque argento perfecta atque aspera signis.
Jamque adeo donati omnes opibusque superbi
Puniceis ibant evincti tempora saenis,
Quum saevo e scopulo multa vix arte revulsus,
Amissis remis atque ordine debilis uno,
Irrisam sine honore ratem Sergestus agebat
Qualis saepe viae deprensus in aggere serpens,
Aerea quem obliquum rota transiit, aut gravis ictu
Seminecem liquit saxo lacerumque viator,
Nequidquam longos fugiens dat corpore tortus,
Parte ferox, ardensque oculis, et sibila colla
Arduus attollens; pars vulnere clauda retentat
Nexantem nodis seque in sua membra plicantem:
Tali remigio navis se tarda movebat;
Vela facit tamen, et velis subit ostia plenis
Sergestum Aeneas promisso munere donat,
Servatam ob navem laetus sociosque reductos
Olli serva datin, operum haud ignara Minervae,
Cressa genus, Pholoe, geminique sub ubere nati aas
Hoc pins Aeneas misso certamine tendit
Gramineum in campum, quem collibus undique curvis
Cingebant silvae, mediaque in valle theatri
Circus erat; quo se multis cum milibus heros

Consessu medium tulit exstructoque resedit. 290
Hic, qui forte velint rapido contendere cursu,

Invitat pretiis animos, et praemia ponit

Undique conveniunt Teucri mixtique Sicani,

Nisus et Euryalus primi,

 


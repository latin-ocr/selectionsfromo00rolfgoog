GHRGICON UD. 11.

Sponte sua quae se tollunt in luminis oras,
Insecunda quidem, sed laeta et sortia surgunt 3
Quippe solo natura subest Tamen haec quoque, si quis-
Inserat, aut scrobibus mandet mutata subactis, so
Exuerint silvestrem animum, cultuque frequenti
In quascumque voces artes haud tarda sequentur.
Nec non et sterilis, quae stirpibus exit ab imis,
' Hoc saciet, vacuos si sit digesta per agros3
Nunc altae frondes et rami matris opacant,
Crescentique adimunt setus, uruntque serentem.
Jam, quae seminibus jactis se ,sustulit arbos, ’
Tarda venit, seris factura nepotibus umbram,
Pomaque degenerant sucos oblita priores,
Et turpes avibus praedam lert uva racemos
Scilicet omnibus est labor impendendus, et omnes
Cogendae in sulcum, ac multa mercede domandae
Sed truncis oleae melius, propagine vites
Respondent, solido Paphiae de robore myrtus3
Plantis et durae coryli nascuntur, elingens
Fraxinus, Herculeaeque arbos umbrosa coronae,
Chaoniique patris glandes, etiam ardua palma
Nascitur, et casus abies visura marinos.
Inseritur vero et nucis arbutus horrida fetu,
Et steriles platani malos gessere valentes5
Castaneae sagus ornusque incanuit albo
Flore pirI, glandemque sues fregere sub ulmis.
Nec modus inserere atque oculos imponere simplex.
Nam, qua se medio trudunt de cortice gemmae
Et tenues rumpunt tunicas, angustus iu ipso n
Fit nudo sinus: huc aliena ex arbore germen
Includunt, udoque docent inolescere libro.
Aut rursum enodes trunci resecantur, et alte
F inditur in solidum cuneis via, deinde feraces
Plantae immittuntur: nec longum tempus, et ingens · a·
Exiit ad coelum ramis felicibus arbos,
Miraturque novas frondes et non aua poma

163057

 


AENEIDOS ΗΒ. Vl.

Nec non Threicius longa cum veste sacerdos
Obloquitur numeris septem discrimina vocum,
Jamque eadem digitis, jam pectine pulsat eburno.
Hic genus antiquum Teucri, pulcherrima proles,
Magnanimi heroes, uati melioribus annis, ¹
Ilusque Assaracusque et Trojae Dardanus auctor.
Arma procul currusque virum miratur inanes.
Stant terra defixae hastae, passimque soluti

Per campum pascuntur equi Quae gratia currum
Armorumque fuit vivis, quae cura nitentes
Pascere equos, eadem sequitur tellure repostos.
Conspicit, ecce, alios dextra laevaque per herbam
Vescentes laetumque choro Paeana canentes
Inter odoratum lauri nemus, unde superne
Plurimus Eridani per silvam volvitur amnis.

Hic manus ob patriam pugnando vulnera passi,
Quique sacerdotes casti, dum vita manebat,
Quique pii vates et Phoebo digna locuti,
Inventas aut qui vitam excoluere per artes,
Quique sui memores alios secere merendo;

. Omnibus his nivea cinguntur tempora vitta.

Quos circumfusos sic est affata Sibylla,

Musaeum aute omnes 3 medium nam plurima turba
Hunc habet, atque humeris exstantem suspicit altis:
Dicite, felices animae, tuque, optime vates,

Quae regio Anchisen, quis habet locus? illius ergo
Venimus et magnos Erebi tranavimus amnes.

Atque huic responsum paucis ita reddidit heros:
Nulli certa domus ; lucis habitamus opacis,
Riparumque toros et prata recentia rivis

Incolimus. Sed vos, si fert ita corde voluntas,

Hoc superate jugum; et facili jam tramite sistam.
Dixit, et ante tulit gressum, camposque nitentes
Desuper ostentat; dehinc summa cacumina linquunt
At pater Anchises penitus·convalle virenti
Inclusas animas superumque ad lumen ituras

seo

 


mardos Lm. tv.

Germanam credit, nec tantos mente furores
Concipit, aut graviora timet quam morte Sychaei.
Ergo jussa parat
At regina, pyra penetrali in sede sub eruas
Erecta ingenti taedis atque ilice secta,
Intenditque locum sertis et fronde coronat
Funerea3 super exuvias ensemque relictum
Effigiemque toro locat, haud ignara futuri
Stant arae circum, et crines effusa sacerdos
Ter centum tonat ore deos, Erebumque Chaosque
Tergeminamque Hecaten, tria virginis ora Dianae
Sparserat et latices simulatos sontis Averni,
Falcibus vet messae ad Lunam quaeruntur aenis
Pubentes herbae nigri cum lacte veneni,
Quaeritur et nascentis equi de fronte revulsus
Et matri praereptus amor.
Ipsa mola manibusquepiis altaria juxta,
Unum exuta pedem vinclis, in veste recincta,
Testatur moritura deos et conscia fati
Sidera3 tum, si quod non aequo loedere amantes
Curae numen habet justumque memorque, precatur.
Nox erat, et placidum carpebant fessa soporem
Corpora per terras, silvaeque et saeva quierant
Aequora, quum medio volvuntur sidera lapsu,
Quum tacet omnis ager, pecudes pictaeque volucres,
Quaeque lacus late liquidos, quaeque aspera dumis
Rura tenent, somno positae sub nocte silenti
[Lenibant curas, et corda oblita laborum]‚Å∏
' At non infelix animi Phoenissa, nec unquam
Solvitur in somnos, oculisve aut pectore noctem
Accipit: ingeminant curae, rursusque resurgens
Saevit amor, magnoque irarum fluctuat aestu.
Sic adeo insistit, secumque ita corde volutat:
En, quid ago? rursusne procos irrisa priores
Experiar, Nomadumque petam connubia supplex,
Quos ego sim toties jam dedignata maritos?

 


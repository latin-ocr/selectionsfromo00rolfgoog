176 a. vraururr naonis

Excutere, et ventis intendere vela secundis

Contra jussa monent Heleni, Scyllam atque Charybdim
Inter utramque viam leti discrimine parvo tu
Ni teneant cursus, certum est dare lintea retro.

Ecce autem Boreas angusta ab sede Pelori

· Missus adest. Vivo praetervehor ostia saxo

Pantagiae Megarosque sinus Thapsumque jacentem. ἦ
Talia monstrabat relegens errata retrorsus

Litora Achemenides, comes infelicis Ulixi.

Sicanio praetenta sinu jacet insula contra
Plemyrium undosurn; nomen dixere priores
Ortygiam Alpheum fama est huc Elidis amnem
Occultas egisse vias subter mare ς qui nunc
Ore, Arethusa, tuo Siculis confunditur undis.

Jussi numina magna loci veneramur; et inde
Exsupero praepingue solmn stagnantis Helori
Hinc altas cautes projectaque saxa Pachyni
Radimus, et fatis numquam concessa moveri ‘
Apparet Camarina procul campique Geloi,
Immanisque Gela fluvii cognomine dicta

Arduus inde Acragas ostentat maxima longe
Moenia, magnanimum quondam generator equorum3
Teque datis linquo ventis, palmosa Selinus, ’
Et vada dura lego saxis Lilybeia caecis.

Hinc Drepani me portus et illaetabilis ora

Accipit. Hic, pelagi tot tempestatibus actus,

Heu genitorem, omnis curae casusque levamen,
Amitto Anchisen Hieme, pater optime, fessiun
Deseris, heu, tantis nequidquam erepte periclis}
Nec vates Helenus, quum multa horrenda moneret,
Hos mihi praedixit luctus, non dira Celaeno.

Hic labor extremus, longarum haec meta viarum,
Hinc me digressum vestris deus appulit oris.

Sic pater Aeneas intentis omnibus unus
Fata renarrabat divum, cursusque docebat.

Conticuit tandem, laetoque hic fine quievit

 


GEORGICON um. 11.·

Persequitur vitem attondens fingitque putando.
Primus humum fodito, primus devecta cremato
Sarmenta, et vallos primus sub tecta referto 3
Postremus metito. Bis vitibus ingruit umbra3
Bis segetem densis obducuntn sentibus herbae;
Durus uterque labor: laudato ingentia rura,
Exiguum colite. Necnon etiam aspera rusci
Vimina per silvam, et ripis fluvialis arundo
Caeditur, incultique exercet cura salicti.

Jam vinctae vites, jam falcem arbusta reponunt,
Jam canit effectos extremus vinitor antes ι

· Sollicitanda tamen tellus, pulvisque movendus,
Et Jam maturis metuendus Juppiter uvis.

Contra non ulla est oleis cultura3 neque illae
Procurvam exspectant falcem rastrosque tenaces,
Quum semel haeserunt arvis aurasque tulerunt;
Ipsa satis tellus, quum dente recluditur unco,
Sufficit humorem et gravidas cum vomere fruges, ¹
Hoc pinguem et placitam Paci nutritor olivam.

Poma quoque, ut primum truncos sensere valentes
Et vires habuere suas, ad sidera raptim
Vi propria nituntur opisque haud indiga nostrae.
Nec minus interea fetu nemus omne gravescit,
Sanguineisque inculta rubent aviaria baccis :
Tondentur cytisi, taedas silva alta ministrat,
Pascunturque ignes nocturni et lumina fundunt:
Et dubitant homines serere atque impendere curam?
Quid maj0ra sequar? salices humilesque genestae,
Aut illae pecori frondem aut pastoribus umbras
Sufficiunt, saepemque satis et pabula melli.

- Et juvat undantem buxo spectare Cytorum
Naryciaeque picis lucos, juvat arva videre

Non rastris, hominum non ulli obnoxia curae.

’ Ipsae Caucasio steriles in vertice silvae,

Quas animosi Euri adsidue franguntque feruntque,

Dant alios aliae fetus, daut utile lignum

 


150 P. vinoun uunoms

At me tum primum saevus circumstetit horror. '
Obstupui; subiit cari genitoris imag0, ι ⁵⁶0
Ut regem aequaevum crudeli vulnere vidi
Vitam exhalantemss subiit deserta Creusa,

Et direpta domus, et parvi casus Iuli.

Respicio, et, quae sit me circum copia, lustro. .
Deseruere omnes defessi, et corpora saltu 5⁶5
Ad terram misere aut ignibus aegra dedere.

[Jamque adeo super unus eram, quum limina Vestae

Servantem et tacitam secreta in sede latentem

’ Tyndarida adspicio: dant clara incendia lucem
Erranti passimque oculos per cuncta ferenti.
Illa sibi infestos eversa ob Pergama Teucros
Et poenas Danaum et deserti conjugis iras
Praemetuens, Trojae et patriae cummunis Erinnys, r
Abdiderat sese atque aris invisa sedebat
Exarsere ignes animo; subit ira cadentem
Ulcisci patriam et sceleratas sumere poenas.
Scilicet haec Spartam incolumis patriasque Mycenas
Adspiciet? partoque ibit regina triumphe,
Conjugiumque‚ domumque, patres, natosque videbit,

ι Iliadum turba et Phrygiis comitata ministris?

Occiderit ferro Priamus? Troja arserit igni?
Dardanium toties sudarit sanguine litus?
Non ita Namque etsi nullum memorabile nomen
Feminea in poena est nec habet victoria laudem,
Exstinxisse nefas tamen et sumpsisse merentes
Laudabor poenas, animumque explesse juvabit
Ultricis flammae, et cineres satiasse meorum
Talia jactabam, et furiata mente ferebar,]
Quum mihi se, non ante oculis tarn clara, videndam
Obtulit et pura per noctem in luce refulsit
Alma parens, confessa deam, qualisque videri
Coelicolis et quanta solet, dextraque prehensum
Continuit, roseoque haec insuper addidit ore:
Nate, quis indomitas tantus dolor excitat iras? ·

 


msrwn ΗΒ. 1v. ELEG. Χ.

Multa quidem scripsi ; sed, quae vitiosa putavi,
Emendaturis ignibus ipse dedi. ¹

Tunc quoque, quum fugerem, quaedam placitura cremavi,
Iratus studio carminibusque meis.

Molle, Cupidineis nec inexpugnabile telis ος
Cor mihi, quodque levis causa moveret, erat.

Quum tamen hic essem, minimoque accenderer igne,
Nomine sub nostro sabula nulla fuit.

Paene mihi puero nec digna nec utilis uxor
Est data, quae tempus per breve nupta suit

Illi successit quamvis sine crimine coniux,
Non tamen in nostro firma sutura t0r0.

Ultima, quae mecum seros permansit in annor,
Sustinuit conjux exsulis esse viri.

Filia me mea bis prima secunda juventa, -
Sed non ex uno conjuge, fecit avum.

Et jam complerat genitor sua sata, novemque
Addiderat lustris altera lustra novem.

Non aliter flevi, quam me fleturus ademtum
Ille fuit Matri proxima justa tuli.

Felices ambo, tempestiveque sepulti,
Ante diem poenae quod periere meae l

Me quoque felicem, quod non viventibus illis
Sum miser, et de me quod doluere nihil!

Si tamen exstinctis aliquid nisi nomina restat,
Et gracilis structos effugit umbra rogos ;

Fama, parentales, si vos mea contigit, umbrae,
Et sunt in Stygio crimina nostra soro 3

¹ Scite, precor, causam—nec vos mihi fallere fas est-
Errorem jussae, non scelus, esse fugae.

Manibus hoc satis est Ad vos, studiosa, revertor,
Pectora, quae vitae quaeritis acta meae. .

Jam mihi canities, pulsis melioribus annis,
Venerat, antiquas miscueratque eomas,

Postque meos ortus Pisaea vinctus oliva
Abstulerat decies praemia victor equus,

 


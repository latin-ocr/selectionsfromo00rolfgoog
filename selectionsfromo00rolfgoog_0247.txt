smarnos ΗΒ. Vl.

Prospexi Italiam summa sublimis abunda
Paulatim adnabam terrae ; · jam tnta tenebam,

Ni gens crudelis madida cum veste gravatum
Prensantemque uncis manibus capita aspera montis ³⁶⁰
Ferro invasisset, praedamque ignara putasset.
Nunc me fluctus habet, versantque in litore venti.
Quod te per coeli jucundum lumen et auras,

Per genitorem oro, per spes surgentis Iuli,

Eripe me his, invicte, malis: aut tu mihi terram
Injice, namque potes, portusque require Velinos;
Aut tu, si qua via est, si quam tibi diva creatrix
Ostendit-neque enim, credo, sine numine divum
Flumina tanta paras Stygiamque innare paludem -

Da dextram misem, et tecum me tolle per undas,
Sedibus ut saltem placidis in morte quiescam.
Talia satus erat, coepit quum talia vates:

Unde haec, o Palinure, tibi tam dira cupido?
Tu Stygias inhumatus aquas amnemque severum

Eumenidum adspicies, ripamve injussus adibis?
Desine sata deum flecti sperare precando.
Sed cape dicta memor, duri solatia casus.
Nam tua finitimi, longe lateque per urbes
Prodigiis acti coelestibus, ossa piabunt,
Et statuent tumulum, et tumulo sollemnia mittent,
Aeternumque locus Palinuri nomen habebit
His dictis curae emotae, pulsusque parumper
Corde dolor tristi; gaudet cognomine terra
Ergo iter inceptum peragunt fluvioque propinquant.
Navita quos jam inde ut Stygia prospexit ab unda ,ες
Per tacitum nemus ire pedemque advertere ripae,
Sic prior aggreditur dictis, atque increpat ultro:
Quisquis es, armatus qui nostra ad flumina tendis,
Fare age, quid venias, jam istinc, et comprime gressum.
Umbrarum hic locus est, Somni Noctisque soporae, rm
Corpora viva nefas Stygia vectare carina
Nec vero Alciden me sum laetatus euntem

 


104 P. VIRGlLll MARONlS

Rara sit an supra morem si densa requires,
Altera frumentis quoniam favet, altera Baccho,
Densa magis Cereri, rarissima quaeque Lyae03
' Ante locum capies oculis, alteque jubebis
In solido puteum demitti, omnemque repones
Rursus humum, et pedibus summas aequabis arenas.
Si deerunt, rarum, pecorique et vitibus almis
Aptius uber erit 3 sin in sua posse negabunt
Ire loca et scrobibus superabit terra repletis,
Spissus ager; glaebas cunctantes crassaque terga
Exspecta, et validis terram proscinde juvencis.
Salsa autem tellus et quae perhibetur amara—
Frugibus infelix ea, nec mansuescit arand0,
Nec Baccho genus, aut pomis sua nomina servat —
Tale dabit specimen: tu spisso vimine qualos,
Colaque prelorum fumosis deripe ¹tectis ;
Huc ager ille malus dulcesque a fontibus undae
Ad plenum calcentur; aqua eluctabitur omnis ,
Scilicet, et grandes ibunt per vimina guttae3
At sapor indicium faciet manifestus, et ora
Tristia tentantum sensu torquebit amaro.
Pinguis item quae sit tellus, hoc denique pacto
Discimus: haud umquam manibus jactata fatiscit,
Sed picis in morem ad digitos lentescit habendo.
Humida majores herbas alit, ipsaque justo
· Laetior. Ah nimium ne sit mihi fertilis illa,
Neu se praevalidam primis ostendat aristis!
Quae gravis est, ipso tacitam‘se pondere prodit,
Quaeque levis. Promptum est oculis praediscere nigram, ις,
Et quis cui color. At sceleratum exquirere frigus
Difficile est: piceae tantum taxique nocentes
Interdum aut hederae pandunt vestigia nigrae.
His animadversis, terram multo ante memento

Excoquere et magnos scrobibus concidere montes, ιω

Ante supinatas aquiloni ostendere glaebas,
Quam netum infodias vitis genus. Optima putri

 


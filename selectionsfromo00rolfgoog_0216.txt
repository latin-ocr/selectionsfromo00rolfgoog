200· P. VlRGlLll MAROMS

Quatuor ex omni delectae classe carinae. us

Velocem Mnestheus agit acri remige Pristim,

Mox Italus Mnestheus, genus a quo nomine Memmi,

Ingentemque Gyas ingenti mole Chimaeram,

Urbis opus, triplici pubes quam Dardana versu

lmpellunt, terno consurgunt ordine remi ; no

Sergestusque, domus tenet a quo Sergia nomen,

Centauro invehitur magna, Scyllaque Cloanthus

Caerulea, genus unde tibi, Romane Cluenti ¹ .
Est procul in pelago saxum spumantia contra

Litora, quod tumidis submersum tunditur olim

Fluctibus, hiberni condunt ubi sidera Cori 3

Tranquillo silet, immotaque-attollitur unda

Campus et apricis statio gratissima mergis.

Hic viridem Aeneas frondenti ex ilice metam

Constituit signum nautis pater, unde reverti

Scirent et longos ubi circumflectere cursus ,

Tum loca sorte legunt, ipsique in puppibus auro

Ductores longe effulgent ostroque decori ;¹

Cetera populea velatur fronde juventus

Nudatosque'humeros oleo perfusa nitescit.

Considunt transtris, intentaque brachia remis 3

Intenti exspectant signum, exsultantiaque haurit

Corda pavor pulsans laudumque arrecta cupido. .

Inde ubi clara dedit sonitum tuba, finibus omnes,

Haud mora, prosiluere suis, serit aethera clamor

Nauticus, adductis spumant freta versa lacertis

Infindunt pariter sulcos, totumque dehiscit

Convulsum remis rostrisque tridentibus aequor.

Non tam praecipites bijugo certamine campum

Corripuere ruuntque effusi carcere curius,

Nec sic immissis aurigae undantia lora

Concussere jugis pronique in verbera pendent

Tum plausu fremituque virum studiisque faventum

Consonat omne nemus, vocemque inclusa volutant

Litora, pulsati eolles clamore. resultant.

 


²3⁸ Ρ. vmonu rainonis

Pulsatusve parens, et fraus innexa clienti,
Aut qui divitiis soli incubuere repertis, ni
Nec partem posuere suis, quae maxuma turba est,
Quique ob adulterium caesi, quique arma secuti
Impia nec veriti dominorum fallere dextraS,
Inclusi poenam exspectant. Ne quaere doceri,
Quam poenam, aut quae forma viros fortunave mersit. ⁶1⁵
Saxum ingens volvunt alii, radiisque rotarum
Districti pendent; sedet, aeternumque sedebit,
Infelix Theseus 3 Phlegyasque miserrimus omnes
Admonet et magna testatur voce per umbras: ·
Discite justitiam moniti, et non temnere divos. m
Vendidit hic auro patriam, dominumque potentem
Imposuit, fixit leges pretio atque refixit;
Hic thalamum invasit natae vetitosque hymenaeos;
Ausi omnes immane nefas, ausoque potiti.
Non mihi si linguae centum sint oraque centum, ω,
Ferrea vox, omnes scelerum comprendere formas,
Omnia poenarum percurrere nomina possim.

Haec ubi dicta dedit Phoebi longaeva sacerd’os:
Sed jam age, carpe viam et susceptum perfice munus 3
Acceleremus‚ ait; Cyclopum educta caminis ⁶³0
Moenia conspicio atque adverso somice portaS,
Haec ubi nos praecepta jubent deponere dona.
Dixerat, et pariter, gressi per opaca viarum,
Corripiunt spatium medium, foribusque propinquant
Occupat Aeneas aditum, corpusque recenti ⁶³⁵
Spargit aqua, ramumque adverso in limine figit

His demum exactis, perfecto munere divae,
Devenere locos laetos et amoena virecta
Fortunatorum nemorum sedesque beatas.
Largior hic campos aether et lumine vestit ⁶40
Purpureo, solemque suum, sua sidera norunt.
Pars in gramineis exercent membra palaestris,
Contendunt ludo et fulva luctantur arena3
Pars pedibus plaudunt choreas et carmina dicunt.

 


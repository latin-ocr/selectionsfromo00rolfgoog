annuos una nr. ιη

Lustra domosque nabo, vastosque ab rupe Cyclopas
Prospicio, sonitumque pedum vocemque tremison
Victum infelicem, baccas lapidosaque corna,
Dant rami, et vulsis pascunt radicibus herbae ⁶³·
Omnia collustrans, hanc primum ad litora classem
Conspexi venientem. Huic me, quaecumque fuisset,
Addixi: satis est gentem effirgisse nefandam
Vos animam hanc potius quocumque absumite leto.
Vix ea fatus erat, summo quum monte videmus ass
Ipsum inter pecudes vasta se mole moventem
Pastorem Polyphemum et litora nota petentem,
Monstrum horrendum, informe, ingens,cuilumen ademptum.
Trunca manu pinus regit et vestigia firmat ;
Lanigerae comitantur oves3 ea sola voluptas “a
Solamenque mali.
Postquam altos tetigit fluctus etad aequora venit,
Luminis effossi fluidum lavit inde cruorem,
Dentibus infrendens gemitu, graditurque per aequor
Jam medium, necdum fluctus latera ardua tinxit.
Nos procul inde fugam trepidi celerare, recepto
Supplice sic merito, tacitique incidere limem3
Verrimus et proni certantibus aequora remis.
Sensit, et ad sonitum vocis vestigia torsit
Verum ubi nulla datur deutra affectare potestas,
Nec potis Ionios fluctus aequare sequendo,
Clamorem immensum tollit, quo pontus et ornnes
Contremuere undae, penitusque exterrita tellus
Italiae, curvisque immugiit Aetna cavernis.
At genus e silvis Cyclopum et montibus altis
Excitum ruit ad portus et litora complent. .
Cernimus adstantes nequidquam lumine torro
Aetnaeos fratres, coelo capita alta ferentes,
Concilium horrendum: quales quum vertice celso
Aeriae quercus, aut coniferae cyparissi aaa
Constiterunt, silva alta Jovis, lucusve Dianae.
Praecipites metus acer agit quoerunque rudentes

 


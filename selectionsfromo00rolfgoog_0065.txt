⁴ taruennicum rur.

Tum lino medias et ceris alligat imas,
Atque ita compositas parvo curvamine flectit,

Ut veras imitetur aves Puer Icarus una
Stabat et, ignarus sua se tractare pericla,
Ore renidenti modo, quas vaga moverat aura,
Captabat plumas, flavam modo pollice ceram
Mollibat lusuque suo mirabile patris '
Impediebat opus. Postquam manus ultima coeptis
Imposita est, geminas opifex libravit in alas
Ipse suum corpus, motaque pependit in aura.
Instruit et natum, Medioque ut limite curras,
Icare, ait, moneo, ne, si demissior ibis,
Unda gravet pennas3 si celsior, ignis adurat
Inter utrumque volal Nec te spectare Booten
Aut Helicen jubeo strictumque Orionis ensem, ·.
Me duce oerpe vimnl Pariter praecepta volandi
Tradit, et ignotas humeris accommodat alas.
Inter opus monitusque genae maduere seniles
Et patriae tremuere manus. Dedit oscula nato
Non iterum repetenda su0, pennisque levatus
Ante volat, comitique timet, velut ales, ab alto
Quae teneram prolem produxit in aera nido
Hortaturque sequi damnosasque erudit artes,
Et movet ipse suas et nati respicit alas.
Hos aliquis, tremula dum captat arundine pisces,
Aut pastor baculo stivave innixus arator
Videt et obstupuit, quique aethera carpere possent,
Credidit esse deos. Et jam Junonia laeva
Parte Samos fuerant Delosque Parosque relictae,
Dextra Lebynthos erat fecundaque melle Calymne,
Quum puer audaci coepit gaudere volatu
Deseruitque ducem, coelique cupidine tactus
Altius egit iter. Rapidi vicinia solis
Mollit odoratas, pennarum vincula, ceras
Tabuerant cerac: nudos quatit ille lacertos,
Remigioque carens uon ullus percipit auras 5

4

 


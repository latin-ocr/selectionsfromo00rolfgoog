marcos rra rr. Α

Alterum in alterius mactatos sanguine cernam?

Arma, viri, ferte arma3 vocat lux ultima victos
Reddite me, Danais ; sinite instaurata revisam
Proelia Numquam omnes hodie moriemur inulti.
Hinc ferro accingor rursus clipeoque sinistram
Insertabam aptans meque extra tecta ferebam.
Ecce autem complexa pedes in limine conjux
Haerebat, parvumque patri tendebat Iulum:
Si periturus abis, et nos rape in omnia tecum3
Sin aliquam expertus sumptis spem ponis in armis, ,
Hanc primum tutare domum. Cui parvus Iulus,
Cui pater et conjux quondam tua dicta relinquor?
Talia vociferans gemitu tectum omne replebat,
Quum subitum dictuque oritur mirabile monstrum.
Namque manus inter maestorumque ora parentum
Ecce levis summo de vertice visus Iuli
Fundere lumen apex, tactuque⁴inn0xia molles
Lambere flamma comas et circum tempora pasci.
Nos pavidi trepidare metu, crinemque flagrantem
Excutere et sanctos restinguere fontibus ignes.
At pater Anchises oculos ad sidera laetus
Extulit, et coelo palmas curn voce tetendit:
Juppiter omnipotens, precibus si flecteris ullis,
Adspice nos, hoc tantum, et, si pietate meremur,
Da deinde auxilium, pater, atque haec omina firma
Vix ea satus erat senior, subitoque fragore
Intonuit laevum, etde coelo lapsa per umbras
Stella facem ducens'multa curn luce cucurrit
Illam, summa super labentem culmina tecti,
Cernimus Idaea claram se condere silva
Signantemque vias, tum longo limite sulcus
Dat lucem, et late circum loca sulfure fumant

' Hic vero victus genitor se tollit ad auras,

Affaturque deos et sanctum sidus adorat: ro·
Jam jam nulla mora est; sequor, et, qua ducitis, adsum
Di patrii, servate domum, servate nepotem.

 

